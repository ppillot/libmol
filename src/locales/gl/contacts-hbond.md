# Enlaes de hidróxeno
Os átomos electronegativos (como o nitróxeno, o oxíxeno, etc) unidos covalentemente a un átomo de hidróxeno tenden a atraer os electróns para si, a expensas do átomo de hidróxeno. En consecuencia, o átomo de hidróxeno adquire unha carga parcial positiva mentres que o átomo "dador" gaña unha carga parcial negativa. Como resultado, o átomo de hidróxeno pode ser atraído por outro átomo electronegativo (denominado "aceptor") e formar un enlace de hidróxeno.

A enerxía do enlace de hidróxeno é baixa (arredor de 30kJ/mol, comparada cos 400kJ/mol dun enlace covalente) e afecta a átomos separados por distancias curtas (0,2 nm na auga, por examplo).
O software Libmol (baseado na biblioteca NGL) distingue 4 categorias de enlaces de hidróxeno:
* **Enlaces de hidróxeno do esqueleto**: son os enlaces entre os nitróxenos e oxíxenos do esqueleto dos aminoácidos veciños dunha cadea polipeptídica. Son os responsables da estrutura secundaria ([hélices](lexicon-helice) and [follas dobradas](lexicon-feuillet))
* **Enlaces de hidróxeno da auga**: estes enlaces de hidróxeno están, ás veces, implicados nos centros activos de certos enzimas (como as hidrolases)
* **Enlaces de hidróxeno débiles**: estes enlaces de hidróxeno implican átomos pouco electronegativos (como o carbono)
* **Outros enlaces de hidróxeno**: estes enlaces explican a maioría das interaccións entre diferentes moléculas ou entre distintas estruturas da proteína.
